---
thumbnail: /images/socialess.webp
title: จุดเปลี่ยนชีวิตจากการเล่น Social
posted: 2021-01-23T17:00:00.000Z
---

ย้อนกลับไปบทความ [ทำไมต้อง Digital Detox](http://wp1.local/how-to/tips/why-digital-detox/) ที่ผมบอกว่าสาเหตุหลักของการทำ Social Detox มาจากการที่ผมทะเลาะกับเพื่อนเพราะ Social มันเป็นยังไงนั่นหรอ…

ขอย้อนกลับไปช่วงที่ผมเรียนอยู่ ม.4 ผมมีเพื่อนคนนึงชื่อ A (นามสมมติ) A นี่เป็นคนเรียนเก่งที่สุดในห้องแล้วหระครับ แน่นอนหระว่าตอนนั้นผมก็ค่อยข้างจะสนิทกับ A พอสมควร แล้วเราก็ค่อนข้างอินกับการเมือง แน่นอนหระผมกับ A อาจจะมีความคิดเห็นทางการเมืองเหมือนกันหรือไม่เหมือนกันอันนี้ก็ไม่แน่ใจ ก็มีตะหงิดๆใจมาตลอด หมายถึงผมนะไม่ใช่ A เพราะผมช่วงนั้นบอกเลยว่าเป็นคนหัวรุนแรงคนนึงเลยก็ว่าได้ ติดตามกาารเมืองผ่าน Social แล้วแน่นอนหระว่า Social มันก็คัดเรื่องที่ผมสนใจขึ้นมาให้ผมตลอดนั่นก็คือการเมือง ที่มีแต่ฝ่ายที่มีความคิดเหมือนผม

แต่ผมก็ไม่ได้โทษ Social นะครับ เพราะมันผิดที่ตัวผมเองที่ไปสนใจแต่เรื่องแบบนั้นเอง

แต่จุดที่มันแตกหักเลยคือ ช่วงเข้าสู่โค้งการเลือกตั้ง การเมืองนี่ดุเดือดรุนแรงสุดๆ แล้วมีวันนึงผมกับ A นี่ก็เถียงกันเรื่องการเมืองครับ แน่นอนวาความคิดเห็นทางการเมืองบางเรื่องเราคิดไม่เหมือนกัน เลยทำให้มันนั้นผมค่อนข้างโกรธมาก

ซึ่งผมมาคิดตอนนี้ ว่าจะโกรธทำไม ก็มันความคิดของเขา ทำไมเราไม่ยอมรับ รับฟังความคิดเห็นของเขา555

แล้วตอนนั้นนี่ผมก็แซะ A บน Social มาตลอดเลยครับ เวลาเห็นเขาแชร์อะไรขึ้นมาไม่ตรงกีบความคิดเขาเราก็จะโพสต์แซะคืน (นิสัยไม่ดีเลยเนาะ)

แล้วก็ทำแบบนั้นมาเรื่อยๆ จนผมกับ A นี่ไม่คุยกันเลยครับ ขึ้นม.5 มาเจอหน้ากันตอนไปโรงเรียนก็ไม่พูดคุยกัน ซึ่งตอนนั้นผมได้เปลี่ยนความคิดผมใหม่แล้วนะ แต่นั่นแหละ ถ้าเราไปคุยกับเขา ทั้งที่แซะเขาไว้มากมายมันก็น่าเกลียดเกินไป

ซึ่งมันทำให้ผมกลับมานั่งคิดว่าถ้าเราไม่ทำอย่างนั้นตั้งแต่แรกคงไม่เป็นแบบนี้ แทนที่จะเก็บไว้ไม่โอเคอะไรก็ไม่คุยกันดีๆ แต่กลับใช้ Social ในการแซะลับหลัง ทำให้ Social ย้อนกลับมาทำร้ายเรา แบบนี้ไม่ดีเลย

นั่นแหละครับ สาเหตุทั้งหมดที่เป็นจุดเปลี่ยนการใช้ Social ของผม ที่ผมเขียนบทความนี้ขึ้นมา ก็เพื่อเป็นบทเรียนให้กับตัวเองและเตือนคนที่เข้าอ่านบทความนี้ว่า

ใช้ Social อย่างมีสติ พยายามอย่าเสพข่าวจากโซเชียลให้มาก หาข้อมูลให้กว้างๆ รับฟังความเห็นจากหลายๆคน หลายๆแหล่งข่าว ไม่โอเคอะไรกับใครก็พูดคุยกันดีๆด้วยเหตุผม ซึ่งจะตรงกันไม่ตรงกันก็อยู่ที่ความเชื่อเหตุผลและความคิด ก็อย่าใช้โซเชียลในการ แอคชั่น ออกไปแบบผม และรับรับความคิดของคนอื่น
