---
thumbnail: /images/doo-duang-768x512-1.webp
title: ทัศนคติเรื่องดวงชะตา
posted: 2023-02-05T17:00:00.000Z
---

คุณเชื่อเรื่องดวงมากแค่ไหน ถ้าถามผม ผมก็จะตอบสั้นๆว่าเชื่อ แต่เชื่อนั้นกี่ % ผมให้ 80% เลย ผมถามคำถามที่ว่า “เชื่อเรื่องดวงไหม” กับคนใกล้ตัว มากกว่าครึ่งก็ตอบว่าเชื่อ แต่ทำไมถึงเชื่อ? ผมเองก็ตอบไม่ได้คนอื่นๆที่ผมถามก็ตอบไม่ได้เช่นกัน รู้แค่ว่าเชื่อหรือเชื่อเพราะแม่น ผมเองก็เริ่มเชื่อเรื่องดวงเริ่มศึกษาเรื่องพวกนี้ก็เมื่อไม่นานมานี้

## เริ่มจากทวิตเตอร์

ผมเห็นแอคเคาท์รับดูดวงมากมาย ตอนแรกไม่ได้สนใจเลยแต่ แต่มันขึ้นฟีดไปซะทุกวัน ก็ได้หยุดอ่านบ้างซึ่งตอนแรกก็ไม่ได้เชื่อเลยด้วยซ้ำแต่มันตรงและเหตุการณ์แต่ล่ะอย่างมันเหมือนที่เขาเขียนไว้เลย เป็นบ่อยนี้อยู่บ่อยครั้งจนผมเองให้ความสนใจกับเรื่องนี้ ซึ่งถ้าถามผมก่อนหน้าเหตุการณ์นี้ว่า “เชื่อเรื่องดวงไหม” ผมจะตอบทันทีว่า ไม่

[https://twitter.com/psmark1821/status/1622180628291792898](https://twitter.com/psmark1821/status/1622180628291792898)

## ใครเป็นคนกำหนดดวงชะตาเรา

ในแง่ของธรรมะก็บอกว่า “เป็นเรื่องกฎแห่งกรรม”, “กรรมชักนำให้เกิดแต่ไม่ได้กำหนดไว้ตายตัว มีการเปลี่ยนแปลงได้”

หรือเท่าที่ผมถามหรือหาข้อมูลมาก็บอกว่า “เราเป็นกำหนดดวงชะตาของเราเอง” ตัวเราเองนั่นแหละเป็นคนกำหนด เรามีโอกาสเลือกสิ่งที่จะทำหรือไม่ทำที่ส่งผลให้เกิดกับตัวเองได้ หรือบอกได้ว่าอนาคตเกิดจากปัจจัยของปัจจุบันไม่ได้มีตัวตนแต่อย่างใด

ในแง่ของหลักวิทยาศาสตร์ก็เกี่ยวกับโหราศาสตร์ ซึ่งนักวิทยาศาสตร์ได้ปฏิเสธโหราศาสตร์เพราะว่า ไม่สามารถอธิบายความเป็นไปในจักรวาลได้จริง (อันนี้ลองหาข้องมูลเพิ่มเติมเองนะ) โดยสรุปคือ ไม่สามารถพิสูจน์ได้ในตอนนี้

“หรืออาจเป็นเพราะพื้นดวงหรือเปล่า
หรือเป็นที่ราศีของดวงดาว”

[เลือดกรุ๊ปบี – เอิ้ก ชาลิสา](https://youtu.be/q5nAxoCIvy4)

## แล้วดูดวงไปทำไม

อาจจะบอกได้ว่า เราดูดวงเพราะเราหาที่พึ่งทางใจหรืออยากได้ความแน่นอนบนความไม่แน่นอนเพราะเราเองก็ไม่รู้ว่ามันจะเป็นแบบนั้นจริงไหม เพราะมันเป็นแค่นำทำนาย หรือการดูดวงอาจทำให้เราเชื่อว่าเรามีโอกาส (อย่างผมดูดวงว่าผมมีโอกาสสอบติด มอขอไข่) ถ้าหมอดูทายว่าดีเราก็จะมีกำลังใจสู้ต่ออย่างตั้งใจอ่านหนังสอบ แล้วหากโดนทักมาไม่ดีล่ะหากเรางมงายเกินไปเราจะหยุดความฝันเราไว้ตรงนั้นเลยหรือ?

เราดูดวงเพื่อเป็น Guideline ในการใช้ชีวิตในแต่ละวัน ถ้าดีเราก็แค่เก็บไว้ให้ตัวเองสบายใจ ถ้าไม่ดีเราก็แค่เก็บมาบอกว่าเขาแค่เตือน

ถ้าเรามี ไทม์แมชชีน เหมือนโดราเอมอน เราคงไม่ต้องมานั่งดูดวงกันหรอก

“เหตุเกิดจากหมอดู
ที่ทำนาย ว่าเราต้องเลิกกัน
เหตุเกิดจากหัวใจ
ที่ไปฟัง แล้วใจเธอไหวหวั่น”

[คำทำนาย](https://youtu.be/aer9ytkFBg0)[ ](https://youtu.be/aer9ytkFBg0)[–](https://youtu.be/aer9ytkFBg0)[ Dr.Fuu](https://youtu.be/aer9ytkFBg0)

## สรุป

ผมเองเชื่อเรื่องดวงชะตา แต่เชื่อในแบบตามที่ว่า “เราเป็นคนกำหนดดวงชะตานั้นเอง” ส่วนเรื่องดูดวงนั้นเราดูเพื่อเป็นแนวทางเท่านั้น ถ้าโดนทักไม่ดีก็จะได้เผื่อทำใจไว้บ้าง และไม่ได้งมงายคนถึงส่งผลต่อวิถีชีวิตของตัวเอง

#### เชื่อตัวเองไว้ก่อนดีที่สุด อย่าให้สิ่งในอนาคต (ที่ไม่รู้ชัด) มากำหนดชะตาชีวิตเรา
