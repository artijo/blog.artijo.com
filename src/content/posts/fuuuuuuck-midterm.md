---
thumbnail: /images/No-Image.webp
title: จัดการกับความรู้สึกแย่ๆ ยังไง?
posted: 2024-08-05T17:00:00.000Z
---

สวัสดีบล็อกแรกของ 2024 ครับ ไม่ได้มาอัพเดทชีวิตนานแล้วเพราะเรียนหนัก แต่ละมื่อแต่ละเดย์สภาพจิตใจแย่ขึ้นทุกวัน ไม่มีเวลามานั่งเขียนบล็อกแบบนี้เลย แต่ที่โผล่หน้ามาวันนี้คือเราได้คอนเทนต์ชีวิตที่รู้สึกว่าเราไม่โอเคมากๆ เป็นความนอยที่เราปวดหัวตั้งแต่เจอจนถึงตอนนี้ แทบจะหมดกำลังใจจะทำอะไรต่อ (เวอร์มากแต่จริง ภายนอกเราดูอีกแบบ แต่ภายในเราเหมือนโดนบดขยี้สภาพจิตใจจนหาทางซ่อมแซมมันไม่ได้แล้ว) แต่วันนี้ทุกคนดูออกว่าเราไม่โอเค

วันนี้ผมมีสอบวิชานึงที่จะมีผลต่อการจบการศึกษา ด้วยความที่เตรียมตัวเตรียมใจมาอย่างดี เตรียมความพร้อมด้วยการซ้อมกับอาจารย์ที่ปรึกษาที่จะขึ้นพรีเซนต์ ฟังรีวิวจากรุ่นพี่หลายๆ คนเพื่อที่จะได้เตรียมใจรับแรงกระแทกให้ได้มากที่สุด ความมั่นใจที่พกไปก็มีในระดับนึง

แต่พอขึ้นพรีจริงๆ กลับเฟลไม่เป็นไปตามคาดทุกอย่างเราไม่ได้เตรียมรับมือมา ผมโดนกรรมการท่านหนึ่งเบรกตั้งแต่สไลด์ไม่ถึงสามหน้า โดนถามจี้ ผมก็ตอบไปตามสโคปงานตัวเอง แต่ที่มันแย่กรรมการท่านนั้นไม่เข้าใจงานผมเข้าใจผิดคนละเรื่องเลยเพราะไม่ได้ฟังให้มันจบ และไม่รู้ด้วยซ้ำว่างานมันทำอะไรยังไง ทำอะไรได้บ้าง Mockup ที่เตรียมมายังไม่ดูเลยด้วยซ้ำ แน่นอนว่าทุกอย่างเละ โดนจี้จนหมดเวลา (เวลานำเสนอ 20 นาที ถาม-ตอบ 5 นาที) เราโดนรำถามจี้จนหมดเวลา ทำให้งานนำเสนออื่นๆ เร่งสปีดจนมันไม่รู้เรื่อง Mockup ที่เตรียมมาหลายหน้าที่นั่งทำจนท้อก็ได้ดูไม่ถึง 60% และแน่นอนว่าความนอย 1 คือ เข้าใจงานผิดเพราะไม่ฟังนำเสนอ 2 เราไม่ได้นำเสนองานหมดเพราะหมดเวลาไม่รู้เลยว่ากรรมการอีก 2 ท่านจะเข้าใจงานเรารึเปล่า

ยังเอางานเราไปเปรียบเทียบกับงานใหญ่กว่านี้มากๆ ตัวย่อ(HW) สีแดง ฮัลลลลโหลลลลลลลลลลลลล นี่งานทำกัน 2 คนแถมยังมี Deadline ชัดเจน รวมเวลาทำงานเราไม่ถึง 10 เดือน กับทรัพยากรต่างๆ มันเทียบเขาได้ไหม? ตล๊ก นอย 3

นี่ยังไม่รวมเรื่องการใช้คำพูดต่างๆ ที่บางคนได้ยินคงรับไม่ได้แน่ๆ แต่เรามีภูมิกันมาตั้งแต่ปี 1 "งานเธอมันกระ\*" นอย 3.5

เรามาเขียนบล็อกนี้เพื่อบันทึกไว้ว่าครั้งนึงนอยสุดๆ ถึงขั้นร้องไห้(ใช่เราร้องไห้ ตอนที่มานั่งทบทวนเรื่องที่เกิดขึ้นขณะเขียนล็อกนี้) ในชีวิตเพราะเรื่องอะไร เอาไว้เตือนใจตัวเองว่า โตไปเราอย่าเป็นแบบไหน ควรคิดก่อนก่อนพูดควรใช้คำที่ดีหรือเหมาะสมกว่านี้ หากเราเจอแบบนี้เราควรรับมือยังไง ไม่ใช่ว่าทุกคนจะยอมรับและรับมือกับบางเรื่องได้ เลี่ยงได้ก็เลี่ยง เลี่ยงไม่ได้เราควรทำยังไง แน่นอนว่าผมไม่รู้ ใครรู้หลังไมค์มาบอกที

แต่ฟังดูมันคงไม่ใช่เรื่องอะไรที่ต้องมานอยอะไรขนาดนั้น แต่มันก็มีอีกหลายๆ ปัจจัยเทอมนี้เราเรียนหนักมาก และงานที่นำเสนอวันนี้ก็เตรียมกันมานานมากๆ แก้เล่มไปไม่รู้กี่รอบ เอกสารย่อยอื่นๆ อีก ใช่ว่าเราจะมีเวลาให้กับงานนี้เท่านั้น เข้าใจใช่ไหม กับเราพยายามเขียนให้มันดูไม่เครียดที่สุดกลับมาอ่านเองจะได้ไม่ ปสด ตาม แต่ข้างในลึกๆ ยังมีอะไรอีกมากมาย

เราคงไม่เก็บเรื่องนี้มาใส่ใจมากให้มันทอนจิตใจ เก็บไว้ก็แต่คำแนะนำที่เป็นประโยชน์กับงานเราพอ และเราคงไม่ท้อกับการเรียนหรอกเรายังมีบางอย่างที่ยังสนุกกับการเรียนอยู่ แต่ถ้ามันหมดไปเมื่อไหร่คงต้องทบทวนอีกที

ข้อคิดที่ได้จากเรื่องนี้: ฟังให้จบก่อนตัดสินอะไร มันเป็นอีกหนึ่งสิ่งของคุณสมบัติของผู้ฟังที่ดีไม่ใช่หรือที่เราถูกสอนมาแบบนี้ หรือเราถูกสอนมาแบบผิดๆ?

แต่เหตุการณืนี้คงต้องไปพบจิตแพทย์กันแล้วล่ะ...แล้วพบกันใหม่เมื่ออยากเขียนครับ ขอบคุณที่ฟังเราระบาย
