---
thumbnail: /images/without-fb.webp
title: พยายามออกจาก Facebook และ Google
posted: 2021-10-30T17:00:00.000Z
---

ช่วงหลายเดือนที่ผ่านมานี้ผมได้พยายามที่จะเลิกใช้ Facebook หรือแม้แต่ผลิตภัณฑ์ในเครือ Facebook เช่น Instragram และ Google ให้ได้มากที่สุด ส่วนเหตุผลก็เพราะเรื่องข้อมูลส่วนตัวต่างๆ (เอาง่ายๆคือผมเป็นคนที่ค่อนข้างแคร์เรื่องความเป็นส่วนตัวบนโลกอินเทอร์เน็ตมากๆ จะสังเกตได้ว่าผมจะไม่ค่อยอัปโหลดรูปหรือข้อมูลส่วนตัวต่างๆผมลงไปในโซเชียลมากนักหรือแม้แต่การเช็คอิน แต่ส่วนมากจะลงสตอรี่ใน IG แทนอะนะเพราะเดี๋ยวมันก็หายไป) และ Google เอาจริงๆผมไม่เข้า Search ข้อมูลใน Google มานานมากแล้ว

ในการทำให้ตัวเองเข้าใช้ Facebook ให้ได้น้อยที่สุดคือ ลบแอปออก Facebook ออกจากมือถือ ซึ่งถือว่าได้ผลดีมาก แล้วไปเข้าผ่าน Desktop แทน ซึ่งกว่าจะได้มาอยู่หน้าคอมแต่ละทีก็ไม่ใช่เรื่องง่ายอยู่เหมือนกัน ส่วน Google ก็ไม่ Search อะไรใน Google เลย และพวก Services ต่างๆของ Google ก็พยายามไม่เข้าใช้

แล้วใช้อะไรแทนล่ะ? ในส่วนของ Social ที่ผมใช้แทน Facebook เลยคือ Twitter ซึ่งก็ขึ้นชื่อเรื่องความไร้ตัวตนอยู่แล้ว (แต่ผมใช้โปรไฟล์จริงเล่นนะ ไม่ได้อวตารอะไรขนาดนั้น แต่นั่นแหละมันไม่ต้องระบุตัวตนก็ได้เหมือน Facebook) ส่วน Google ผมเลือกที่จะใช้ Search Engine อื่นอย่าง [duckduckgo.com](https://duckduckgo.com/) แทนซึ่งขึ้นชื่อเรื่องความ Privacy อยู่แล้ว

แต่นั่นก็ไม่ใช่ว่าผมจะเอาตัวออกจาก Facebook, Google มาได้ 100% เพราะผมยังต้องติดต่อสื่อสารกับคนอื่นๆผ่าน Facebook Messenger อยู่ ยังต้องเข้าไปตามข่าวสารต่างๆจาก Facebook อยู่ หรือยังต้องตามไอดอลผ่าน Instragram อยู่(อันนี้ไม่มีเหตุผลที่ต้องใช้ IG เลยนะฮ่าๆ) หรือแม้แต่ Google ผมก็ยังคงต้องเข้า Youtube ทุกวัน (อันนีคือขาดไม่ได้ของจริง) และเรื่องการเรียนก็ยังต้องใช้ Account องค์กร ที่เป็น Google อยู่ แต่โดยส่วนตัวแล้วพวกบริการ Mail Service ต่างๆผมย้ายมา Microsoft เกือบหมดแล้ว

จะเห็นได้ว่าในชีวิตประจำวันเราไม่สามารถหนีจาก Facebook, Google ได้เลย ถึงแม้จะหักดิบไม่ใช้ Services ของ Facebook, Google อะไรทั้งสิ้นเลย แต่โดยทางอ้อมแล้วคุณไปเข้าอินเทอร์เน็ตไปใช้งานเว็บต่างๆ หรือแอปต่างๆ ที่มีการติด Google Analytics, Google Ads, Facebook Pixel ก็ไม่รอดจากการโดนเก็บข้อมูลจากพี่ๆเหล่านี้เลย

ซึ่งเว็บแห่งนี้ผมก็ไม่เลือกที่จะไม่ติดอะไรทั้งสิ้น ซึ่งสิ่งที่ได้ตามมาคือเว็บโหลดเร็วมาก และไม่ต้องติดป้ายให้ยอมรับ Cookie ให้รกด้วยเพราะไม่มีการเก็บข้อมูลผู้ใช้

แต่อีกอย่างที่ได้เลยคือการใช้ Facebook น้อยลง ไม่ต้องเห็นชีวิตคนอื่น ทำให้ไม่ต้องเอาตัวเองไปเปรียบเทียบกับคนอื่น ไม่ต้องเห็นโพสต์ที่ไม่ต้องการเห็น เอาจริงๆหลังๆระบบฟีด Facebook รกมาก
