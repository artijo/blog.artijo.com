---
thumbnail: /images/grade11.webp
title: ม.5 กับการเรียนที่คิดว่าหนักสุดในม.ปลาย
posted: 2021-04-05T17:00:00.000Z
---

ชีวิตตลอดชั้นมัธยมศึกษาปีที่ 5 ของผมอยากจะบอกเลยว่าค่อนข้างเหนื่อยเลยแหละเพราะค่อนข้างเลวร้ายมากบวกกับเป็นปีที่เลวร้ายเพราะไปเจ้าไวรัสโควิดนี่แหละทำให้หลายอย่างเปลี่ยนไปเยอะ แต่นั่นก็แค่ส่วนนึงมันมีอะไรที่ทำให้ผมท้อจนคิดไม่อยากจะเรียนต่อเลยแหละ แต่ก็ผ่านมาได้ด้วยดี

## วิชาเรียนที่แสนยาก

ผมพูดได้เต็มปากเลยว่าตั้งแต่เรียนมาในชีวิตมัธยม ม.5 มีวิชาเรียนหลายๆวิชาที่ยากมากๆ อันนี้ไม่รู้ว่ายากกว่า ม.6 ไหม แต่จากที่สอบถามพี่ๆ ม.6 มาหลายคนบอกว่า ม.5 ยากมากกว่า แต่ ม.6 จะวุ่นวายกับการหาที่เรียนต่อ

## วิชาที่ผมคิดว่ายากมากๆ

ฟิสิกส์: แน่นอนครับวิชานี้ที่หลายๆคนไม่ชอบเลย ซึ่งผมก็หนึ่งในนั้น แต่ที่บอกว่าทำไมมันถึงยากมากเพราะตั้งแต่ผมเรียนฟิสิกส์มาผมก็พอเข้่าใจอยู่บ้าง แต่พอขึ้นมาม.5 เทอมแรก เรื่อง การเคลื่อนที่แบบฮาร์มอนิกอย่างง่าย,คลื่น,แสงเชิงคลื่น,แสงรังสี ที่พูดมาผมเรียนไม่เข้าใจทุกเรื่องเลย สอบตอนไหนก็ตกตลอด ไม่ใช่ว่าผมไม่พยายามเลยนะ แต่ผมพยายามสุดความสามารถแล้ว ก็ไม่เข้าใจอยู่ดี แต่พอช่วงเทอมสองช่วงหลังๆเรื่องไฟฟ้าสถิต ก็พอเข้าใจอยู่บ้างและสอบประจำบทผ่าน

เคมี: วิชานี้ก็คือยากไม่แพ้ฟิสิกส์ แต่ก็ยังง่ายกว่าฟิสิกส์อยู่ แต่ก็แค่บางเรื่องเท่านั้น เริ่มจากเทอมแรกเรียนเรื่อง แก๊สและสมบัติของแก๊ส,อัตราการเกิดปฏิกิริยาเคมีและเรื่องสมดุลเคมี สองเรื่องแรกคือผมเรียนไม่เข้าใจ แต่เรื่องสมดุลเคมีก็พอเข้าใจอยู่บ้างและก็สอบพอได้ พอเทอมสองก็เรียนเรื่อง กรด-เบส เรื่องนี้แรกๆคือเข้าใจมากแต่พอหลังๆที่ต้องมีการคำนวณ pH-PoH อะไรนี่คือจบเหวเลยฮ่าๆ และเรื่องเคมีไฟฟ้าเรื่องสุดท้าย ผมว่าเรื่องนี้ง่ายสุดๆแล้วมั้งตั้งแต่เรียนเคมีมา เพราะเรื่องนี้เป้นเรื่องที่ผมสอบประจำบทผ่านทุกครั้งแล้วก็ได้คะแนนเยอะด้วย

คณิตศาสตร์และคณิตศาสตร์เพื่มเติม: เอาจริงคณิตของ ม.5 นี่ค่อนข้างยากเลยนะเท่าที่ผมไปสอบถามหลายๆคนมาก็มีแต่บอกว่ายาก แต่สำหรับผม ผมก็คิดว่ายากเหมือนกัน แต่ก็ไม่ได้ยากขนาดที่ทำข้อสอบไม่ได้เหมือนกับฟิสิกส์เคมี คณิตศาสตร์เป็นวิชาที่ยากแต่ทำข้อสอบผ่านได้ฮ่างงไหม? ผมคิดว่าเป็นเพราะครูผู้สอนล้วนๆเลย เพราะครูที่สอนพวกผมเค้าสอนดีที่แบบดีมากๆเลยแหละ เพราะมีหลายๆเรื่องที่ผมไม่เข้าใจทั้งๆที่เป็นเรื่องที่เคยเรื่อนผ่านๆมาตั้งแต่ ม.ต้นเลยก็มี แต่ก็เพิ่งจะมาเข้าใจก็ตอน ม.5 นี่แหละ เพราะครูสอนเข้าใจมากกว่าครูที่ผมเคยเรียนมาหรือเพราะเมื่อก่อนผมไม่ตั้งใจเรียนรึเปล่าก็ไม่รู้นะฮ่าๆ

และก็อีกหลายๆวิชาที่ไม่ได้กล่าวก็ยากมากๆไม่แพ้กัน แต่ก็ยังพอเข้าใจได้ แต่เมื่อเทียบในระดับชั้นอื่นๆ ที่เคยเรียนมาก็ยากมากกว่าพอสมควร แต่ก็นั่นแหละยิ่งเรียนสูงขึ้นมันก็ยากขึ้นตาม เป็นเรื่องปกติ

## ม.5 เป็นช่วงที่กิจกรรมเยอะ

อันนี้ปฏิเสธไม่ได้เลยว่าไม่จริง เพราะกิจกรรมต่างๆ ไม่ว่าจะกิจกรรมจากทางโรงเรียนหรืออะไรก็แล้วแต่ส่วนมากจะเป็น ม.5 ที่จัดการกับกิจกรรมพวกนี้ซะส่วนใหญ่ แต่ดีหน่อยที่ว่าปีพวกผมนั้นมีการระบาดของโรคโควิดทำให้ต้องมีการเรียนการสอนออนไลน์และไม่มีกิจกรรมเยอะ เพราะกิจกรรมส่วนใหญ่ก็ไม่ได้จัดจัดหรือโดนยกเลิก ทำให้ไม่ค่อยมีกิจกรรมเยอะ แต่ถ้าไม่มีโรคโควิดนี่น่าจะหนักกว่านี้กับเรื่องกิจกรรม

## เรียนออนไลน์

แน่นอนว่าปี 2020 นี่มีอะไรเปลี่ยนแปลงเยอะแยะมากมายเพราะการระบาดของโรคโควิด จนทำให้การจัดการเรียนการสอนต้องจัดการเรียนการสอนแบบออนไลน์แทน ผมบอกตรงๆเลยว่าการเรียนออนไลน์ทำให้ผมเรียนไม่ค่อยรู้เรื่องเลย ขนาดเรียนในห้องปกติก็ยังไม่ค่อยจะรู้เรื่องเลย แต่นี่คือเรียนออนไลน์ ก็ไม่แปลกเลยทำไมช่วงแรกๆผมถึงเรียนไม่รู้เรื่อง

## แผนการเรียน (สายการเรียน)

แน่นนอนว่าผมเลือกเรียนสายการเรียน วิทยาศาสตร์-คณิตศาสตร์และคอมพิวเตอร์ เป็นแผนการเรียนที่ค่อนข้างที่จะเรียนหนักพอสมควรเพราะจะเรียนเหมือนสาย วิทย์-คณิต ปกติ แต่สายที่ผมเรียนมีการเพิ่มวิชาคอมพิวเตอร์เข้ามา แต่ก็ตัดพวกวิชาภาษาที่เป็นวิชาเพิ่มเติมออกเช่นภาษาญี่ปุ่น แต่ถึงอย่างนั้นก็เรียนหนักมากๆถ้าเทียบตารางกับสายการเรียนอื่นๆ สายที่ผมเรียนแทบจะไม่มีคาบว่างเลย

ถึงแม้ปี 2020 จะเป็นปีที่หนักหนาสาหัสขนาดไหนแต่ก็สามารถผ่านมันมาได้ เหลืออีกแค่ปีเดียวเท่านั้นก็จะจบชีวิต ม.ปลาย
